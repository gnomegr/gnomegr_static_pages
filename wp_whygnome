<p class="main_header" style="text-align: center;">Το GNOME είναι ιδανικό για σχεδόν όλες τις χρήσεις</p>

<p>Το GNOME το επιλέγουν για επιφάνεια εργασίας τους κορυφαίες εταιρείες όπως η IBM, η HP και η Sun. Κυβερνήσεις σε μέρη τόσο διαφορετικά όσο η Κενόσα του Ουισκόνσιν στις Η.Π.Α., η Εξτρεμαδούρα της Ισπανίας και το Πεκίνο της Κίνας, έχουν επιλέξει το GNOME για την επιφάνεια εργασίας τους. Με έναν τεράστιο αριθμό χρηστών και ένα πλατύ φάσμα φορέων διάθεσης, μπορείτε να είστε βέβαιοι για τη διαθεσιμότητα και την υποστήριξη για ένα μεγάλο χρονικό διάστημα.</p>

<div class="grid_6 alpha">
<h3>GNOME για την επιχείρηση</h3>
<p>Αν η επιχείρηση σας θέλει να περιορίσει το κόστος λογισμικού και να βελτιώσει την αξιοπιστία του, τότε το GNOME αποτελεί την προφανή επιλογή. Η γενναιόδωρη αδειοδότησή του σημαίνει ότι δε χρειάζεται να πληρώνετε τέλη για άδεια ή να σπαταλάτε τα χρήματά σας προσπαθώντας να κρατάτε τις άδειες σε μιά τάξη. Μπορείτε επίσης να φτιάξετε λογισμικό για χρήση της επιχείρησής σας, χωρίς να είναι απαραίτητο να διαθέσετε ελεύθερα τον κώδικα. Το GNOME ακόμα χρειάζεται ελάχιστη εκπαίδευση, είναι εύκολο στην υποστήριξη, τη διαχείριση και την εγκατάσταση, μειώνοντας έτσι τα κόστη για την εφαρμογή και τη συντήρησή του.</p>
</div>

<div class="grid_6 omega">
<h3>GNOME για το σπίτι</h3>
<p>Το GNOME είναι εύκολο στην χρήση και την εκμάθηση: η <a href="http://library.gnome.org/devel/hig-book/stable/">ομάδα χρηστικότητας</a> του έργου φροντίζει γι' αυτό. Το GNOME περιέχει όλο το λογισμικό που θα χρειαστείτε καθημερινά: παιχνίδια, περιηγητή διαδικτύου, ηλεκτρονικό ταχυδρομείο, σουίτα εφαρμογών γραφείου, και άλλα. Επιπρόσθετα, η εξαιρετική συμβατότητα με τα αρχεία των Windows σημαίνει ότι μπορείτε να δουλέψετε με τα αρχεία που σας στέλνουν χρήστες των Windows, και τα <a href="https://help.gnome.org/">εκτεταμένα εγχειρίδια χρήσης και συστήματα βοήθειας</a> σημαίνουν ότι ποτέ δε θα μείνετε χωρίς πηγές.</p>
</div>

<div class="clear"></div>

<div class="grid_6 alpha">
<h3>GNOME για άτομα με ειδικές ικανότητες</h3>
<p>Αν έχετε περιορισμένη κινητικότητα ή όραση, τότε θα είστε ευτυχής να ακούσετε ότι το GNOME λαμβάνει σοβαρά υπ' όψην το <a href="http://developer.gnome.org/projects/gap/access-def.html" target="_blank">λογισμικό για άτομα με ειδικές ικανότητες</a>. Το GNOME λειτουργεί με πληκτρολόγια Μπράιγ (braille), οθόνες ανάγνωσης και προγράμματα μεγέθυνσης της επιφάνειας εργασίας, με αποτέλεσμα να ανταποκρίνεται στις απαιτήσεις των ατόμων με ειδικές ικανότητες όσο το δυνατόν καλύτερα.</p>
</div>

<div class="grid_6 omega">
<h3>GNOME στην γλώσσα σου</h3>
<p>Το GNOME είναι διαθέσιμο και στη <a href="http://l10n.gnome.org/languages/" target="_blank">δική σου γλώσσα</a>! Πολλές μεγάλες εταιρίες λογισμικού δεν παρέχουν μεταφράσεις για όλες τις γλώσσες, αλλά το GNOME το καθιστά εύκολο για δεκάδες γλώσσες, συμπεριλαμβανομένων και των Ελληνικών, Αραβικών, Ισπανικών, Κινέζικων, Εβραϊκών, Σουηδικών καθώς και μια σειρά από <a href="http://l10n.gnome.org/languages/" target="_blank">άλλες γλώσσες</a>.</p>
</div>

<div class="clear"></div>

<div class="grid_6 alpha">
<h3>GNOME για τον προγραμματιστή</h3>
<p>Το GNOME δίνει στους προγραμματιστές την μεγαλύτερη ευελιξία στην αδειοδήτηση και την εκτενέστερη ποικιλία σε γλώσσες προγραμματισμού. Επιπρόσθετα, μπορείτε να χρησιμοποιήσετε το Gtk+ τόσο στα Windows όσο και στο Unix και στα Linux συστήματα.
Οι περισσότερες βιβλιοθήκες του GNOME είναι διαθέσιμες υπό την άδεια LGPL, που σημαίνει ότι μπορείτε να αναπτύσσετε εφαρμογές για το GNOME χωρίς καμμιά χρεώση, ανεξάρτητα από την άδεια χρήσης που χρησιμοποιείτε στο τελικό σας προϊόν. Και επειδή το σύστημα αντικειμένων του GNOME είναι εύκολο να συνδεθεί με άλλες γλώσσες, μπορείτε να επιλέξετε από μία ντουζίνα από <a href="https://developer.gnome.org/">δημοφιλείς γλώσσες</a> όπως η Java, η C#, η Python, η Perl και βέβαια οι παλιές καλές C και C++.</p>
</div>

<div class="grid_6 omega">
<h3>GNOME για διαχειριστές συστημάτων</h3>
<p>Οι διαχειριστές συστημάτων επιλέγουν το GNOME επειδή η ευκολία στη χρήση σημαίνει και την ευκολία στην υποστήριξη, και επειδή η απομακρυσμένη διαχείριση του συστήματος σημαίνει περικοπές στο χρόνο που χρειάζεται κανείς να περπατάει σε διαδρόμους και να περιμένει σε ανελκυστήρες. Ο <a href="http://library.gnome.org/admin/system-admin-guide/">Οδηγός διαχείρισης συστήματος GNOME</a> περιέχει περισσότερες πληροφορίες για τη διαχείριση μιας υλοποίησης επιφάνειας εργασίας GNOME.</p>
</div>

<div class="clear"></div>

<p style="text-align: left;"><h3>Δείτε επίσης:</h3> <a href="http://gnome.gr/gnome-3/faq/" title="FAQ περί GNOME 3">Κοινές ερωτήσεις και απαντήσεις περί GNOME 3</a></p>
